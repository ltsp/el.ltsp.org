Αν και υπάρχουν κάποια μειονεκτήματα στη λύση του LTSP αυτά
ξεπερνιούνται σχετικά εύκολα με τη συνολική λύση της
Τεχνικής Στήριξης. Πιο αναλυτικά:

  - Κεντρικό σημείο αποτυχίας (central point of failure): Εάν χαλάσει ο
    εξυπηρετητής, σταματάει να δουλεύει όλο το εργαστήριο. Συνήθως στο
    υλικό των προσωπικών υπολογιστών παρουσιάζει τα ακόλουθα
    προβλήματα:
      - Καταστροφή δίσκου: Απαιτείται επαναφορά του συστήματος από
        αντίγραφο ασφαλείας είτε επανεγκατάσταση του εξυπηρετητή.
        Όπως έχουμε ήδη αναφέρει η [εγκατάσταση του
        εξυπηρετητή](LTSP#Οδηγίες_εγκατάστασης)
        με τη βοήθεια των sch-scripts είναι πολύ γρήγορη και
        αυτοματοποιημένη διαδικασία ενώ αντίστοιχα γρήγορη
        είναι η δημιουργία χρηστών.
      - Καταστροφή μητρικής κάρτας: Απαιτείται αντικατάσταση του υλικού.
        Μπορεί να χρησιμοποιηθεί ένα άλλος υπολογιστής στον οποίο να
        μεταφερθούν οι σκληροί δίσκοι του αρχικού εξυπηρετητή. Το
        Linux δεν έχει πρόβλημα με τις αλλαγές του υλικού, οπότε
        μπορείτε να βάλετε το δίσκο του εξυπηρετητή σε ένα άλλο
        μηχάνημα ώστε να εκκινήσει αυτό ως εξυπηρετητής.
  - Απαιτείται σύνδεση gigabit τουλάχιστον από το server ως το switch
    (δηλαδή το switch θα πρέπει να έχει τουλάχιστον μία θύρα gigabit).
  - Απαιτείται κάποιος χρόνος για την εξοικείωση των εκπαιδευτικών και
    των μαθητών.
  - Σε ορισμένες περιπτώσεις, το Linux μπορεί να χρειαστεί κάποιους
    μήνες για να υποστηρίξει υπερβολικά νέο εξοπλισμό.
  - Μπορεί να μην είναι διαθέσιμες κάποιες από τις εφαρμογές που υπήρχαν
    στο MS-Windows περιβάλλον. Όμως, είναι δυνατόν στον Linux LTSP
    εξυπηρετητή να είναι εγκατεστημένο [ως ιδεατή μηχανή ένας
    MS-Windows Terminal Server ή ένα MS-Windows XP/7
    workstation](Windows) και μέσω RDP
    πρωτοκόλλου να συνδέονται οι LTSP clients σε αυτό.