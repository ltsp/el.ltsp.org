![Ts_promo_ubuntu-VM.jpg](Ts_promo_ubuntu-VM.jpg){: .right33}
Για να δοκιμάσετε το περιβάλλον του Ubuntu LTSP χωρίς να πραγματοποιήσετε 
γκατάσταση σε περιβάλλον MS-Windows, μπορείτε να χρησιμοποιήσετε την ιδεατή μηχανή
Ubuntu 12.04 LTSP (αρχείο ts.sch.gr -- Ubuntu-LTSP 12.04.zip) που είναι
διαθέσιμη από το <http://ts.sch.gr/vms>.

!!! tip "Συμβουλή"
    Λόγω μεγάλου μεγέθους των αρχείων που διατίθενται για μεταφόρτωση προτείνεται η χρήση λογισμικού διαχείρισης λήψεων (Download Manager). Ενδεικτικά αναφέρονται τα [uGet](https://ugetdm.com/), [FreeDownload Manager](https://www.freedownloadmanager.org/), [Orbit](https://orbit.en.uptodown.com/windows).
    Επίσης ελέγξτε την ακεραιότητα (md5 sums) των αρχείων που μεταφορτώσετε ώστε να είναι ίδια με αυτά που αναφέρονται στο αρχείο `MD5SUMS.txt`

Η ιδεατή μηχανή (που προϋποθέτει την εγκατάσταση της εφαρμογής [VirtualBox](../Προχωρημένα/VirtualBox.md)),
διαθέτει εγκατεστημένη την εφαρμογή ++"Διαχείριση ΣΕΠΕΗΥ (sch-scripts)"++, έχει τους απαραίτητους
λογαριασμούς διαχείρισης και μαθητών, την εφαρμογή ++"Επόπτης (Epoptes)"++, καθώς και από
μία εφαρμογή λογισμικού για κάθε εκπαιδευτική βαθμίδα.

Για να χρησιμοποιήσετε την ιδεατή μηχανή θα πρέπει:

  - [να εγκαταστήσετε την εφαρμογή
    VirtualBox](../Προχωρημένα/VirtualBox.md#εγκατάσταση)
    στον MS-Windows σταθμό εργασίας (host),
  - [να εισάγετε την ιδεατή
    μηχανή](../Προχωρημένα/VirtualBox.md#εισαγωγή-εικονικών-μηχανών),
  - [να εκκινήσετε την ιδεατή
    μηχανή](../Προχωρημένα/VirtualBox.md#χρήση-του-περιβάλλοντος-virtualbox),
  - να συνδεθείτε ως [διαχειριστής](#διαχειριστής-συστήματος)
    στον εξυπηρετητή Ubuntu LTSP (ιδεατή μηχανή),
  - να [εκκινήστε την εφαρμογή
    sch-scripts](../sch-scripts/Εκκίνηση_της_εφαρμογής.md):
      - να δώσετε μία [στατική IP στον εξυπηρετητή της ιδεατής
        μηχανής](../sch-scripts/Ρύθμιση_σύνδεσης_δικτύου.md) (η
        ιδεατή μηχανή έχει δικτυακές ρυθμίσεις από διαφορετικό
        υποδίκτυο από του ΣΕΠΕΗΥ σας) και
      - να [δημιουργήσετε τον εικονικό δίσκο για τα LTSP
        clients](../sch-scripts/Δημοσίευση_εικονικού_δίσκου.md)
        (για λόγους μείωσης του όγκου της ιδεατής μηχανής (GBytes) που
        πρέπει να "κατεβάσετε" δεν έχει δημιουργηθεί εικονικός δίσκος)
  - Κατόπιν [εκκινήστε στους σταθμούς από το
    δίκτυο](Εκκίνηση_από_το_δίκτυο/index.md).



## Λογαριασμοί

Στο ubuntu έχει δημιουργηθεί ο λογαριασμός του διαχειριστή και
λογαριασμοί μαθητών. Έχουν δημιουργηθεί 12 λογαριασμοί για 3
τάξεις με δύο τμήματα η καθεμιά (a1, a2, b1, b2, c1, c2). Μπορείτε να
δείτε τα στοιχεία παρακάτω:

### Διαχειριστής συστήματος

|  Όνομα χρήστη 	| Κωδικός πρόσβασης 	|
|:-------------:	|:-----------------:	|
| administrator 	|       pwdpwd      	|

### Λογαριασμοί μαθητών

|      Όνομα χρήστη      |    Κωδικός πρόσβασης   |
|:----------------------:|:----------------------:|
| user01a1 ... user12a1  | pass01a1 ... pass12a1  |
|          ...           |          ...           |
| user01c2 ... user12c2  | pass01c2 ... pass12c2  |

## Επιδόσεις εικονικής μηχανής

Πραγματοποιήθηκαν μετρήσεις σε διαφορετικές συνθέσεις Η/Υ έτσι ώστε να
δούμε το πλήθος των σταθμών εργασίας που μπορούν να υποστηριχτούν με
τη συγκεκριμένη υλοποίηση (της ιδεατής μηχανής).

!!! warning "Προσοχή"
    Τα φυσικά μηχανήματα (hosts) διέθεταν Gigabit κάρτα δικτύου και το τοπικό δίκτυο του εργαστηρίου υλοποιούνταν με Gigabit Switch.

Η διαδικασία των μετρήσεων περιελάμβανε

  - Την εκτέλεση ενός εκπαιδευτικού λογισμικού
  - Την πλοήγηση σε απλές html σελίδες
  - Την πλοήγηση σε πιο "βαριές" σελίδες με τεχνολογίες flash
  - Την αναπαραγωγή αρχείου xvid ανάλυσης 608 x 336

### Σε εργαστήρια με thin clients

Εάν το εργαστήριό σας περιλαμβάνει παλιούς υπολογιστές που μπορούν να
αξιοποιηθούν μόνο ως thin clients τότε οι απαιτήσεις του υπολογιστή
που θα φιλοξενήσει την ιδεατή μηχανή είναι τουλάχιστον 3GB RAM και
επεξεργαστές διπλού πυρήνα.

|             Τύπος φυσικού μηχανήματος             | Μνήμη RAM εικονικής μηχανής  | Πλήθος CPU εικονικής μηχανής  | Μέγιστος αριθμός thin clients  |
|:-------------------------------------------------:|:----------------------------:|:-----------------------------:|:------------------------------:|
|      Laptop, Core2Duo T9300, 3 GB RAM (2010)      |             2 GB             |               2               |               7                |
|       Desktop, Corei3 2100, 4GB RAM (2011)        |             3 GB             |               2               |               10               |
| Desktop Core2Duo 2,13GHz (E6400), 4GB RAM (2007)  |             2 GB             |               2               |               4                |                                          |

### Σε εργαστήρια μόνο με fat clients

Εάν το εργαστήριό σας περιλαμβάνει σχετικά σύγχρονους υπολογιστές που
μπορούν να αξιοποιηθούν ως fat clients τότε οι απαιτήσεις του
υπολογιστή που θα φιλοξενήσει την ιδεατή μηχανή είναι πολύ
μικρότερες.

|         Τύπος φυσικού μηχανήματος          | Μνήμη RAM εικονικής μηχανής  | Πλήθος CPU εικονικής μηχανής  | Μέγιστος αριθμός fat clients  |
|:------------------------------------------:|:----------------------------:|:-----------------------------:|:-----------------------------:|
| Desktop, Pentium 4 2,4GHz, 2GB RAM (2002)  |             1 GB             |               1               |              10               |