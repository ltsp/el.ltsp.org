# Βασικές λειτουργίες

Η εκκίνηση του Επόπτη γίνεται από το μενού ***Εφαρμογές*** ▸ ***Διαδίκτυο*** ▸
***Επόπτης***, ή δίνοντας την εντολή `epoptes` σε ένα τερματικό.

Οι βασικές λειτουργίες του Επόπτη παρατίθεται παρακάτω. Στις περιπτώσεις πιο
προχωρημένων λειτουργιών, υπάρχει σύνδεσμος σε σελίδες με περισσότερες
πληροφορίες.

## Μενού Ετικέτες

Κάνει δυνατή την ταξινόμηση των μικρογραφιών ανάλογα με το όνομα του
υπολογιστή ή του συνδεδεμένου χρήστη. Εάν επιλεγεί το ***[v] Προβολή
πραγματικών ονομάτων***, τότε εμφανίζεται για παράδειγμα ***Διαχειριστής***
αντί για ***administrator***.

## Μενού Υπολογιστές

- Συνεδρία
  - Εκκίνηση: είναι δυνατή μόνο εάν η κάρτες δικτύου των clients είναι onboard
    και εφόσον έχει ενεργοποιηθεί η δυνατότητα Wake on LAN από το BIOS.
  - Αποσύνδεση / Επανεκκίνηση / Τερματισμός
- Εκπομπές
  - Παρακολούθηση / Υποβοήθηση χρήστη: προβολή της οθόνης του μαθητή χωρίς ή με
    δυνατότητα επέμβασης.
  - Εκπομπή οθόνης (σε παράθυρο ή πλήρη οθόνη): προβολή της οθόνης του
    καθηγητή.

    !!! tip ""
        Για να προβάλετε την οθόνη ενός **μαθητή**, επιλέξτε όλους τους
        σταθμούς εργασίας **εκτός** από αυτόν, κάντε ***Εκπομπή οθόνης*** του
        καθηγητή, και στη συνέχεια κάντε ***Υποβοήθηση χρήστη*** του μαθητή.

  - Τερματισμός εκπομπών
- Εκτέλεση
  - Εκτέλεση εντολής: εκτέλεση εντολών στους μαθητές. Εάν οι εντολές ξεκινάνε
    με `sudo`, τότε δεν εκτελούνται από τον λογαριασμό του μαθητή, αλλά από την
    υπηρεσία `epoptes-client` με δικαιώματα διαχειριστή.
  - Αποστολή μηνύματος
  - Άνοιγμα κονσόλας: άνοιγμα τερματικού για απομακρυσμένη εκτέλεση εντολών και
    προβολή του αποτελέσματός τους χωρίς να ενοχλείται ο μαθητής.
  - Περιορισμοί: κλείδωμα/ξεκλείδωμα οθόνης και ήχου
- Προσθήκη / Αφαίρεση από την ομάδα: δείτε την σελίδα [Ομάδες](groups.md).
- Μέτρηση ταχύτητας δικτύου: δείτε την [σχετική σελίδα](lan-benchmark.md).
- Πληροφορίες: προβολή πληροφοριών υλικού ενός (μόνο) σταθμού εργασίας (π.χ.
  MAC, IP, CPU, RAM, GPU).

## Μενού Βοήθεια

- Αρχική / Αναφορά σφάλματος / Υποβολή ερώτησης / Μετάφραση εφαρμογής: μετάβαση
  στους σχετικούς ιστοχώρους.
- Ζωντανή συνομιλία IRC: δείτε τη σελίδα [Υποστήριξη](../support/index.md)
- Απομακρυσμένη βοήθεια: διαμοιρασμός της οθόνης του καθηγητή με έναν τεχνικό.
