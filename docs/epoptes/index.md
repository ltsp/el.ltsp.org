# Epoptes

[![](0.5.7_epoptes_startup.png)](0.5.7_epoptes_startup.png)
Η εφαρμογή ***Επόπτης (Epoptes)*** αποτελεί
μία σύγχρονη εφαρμογή διαχείρισης τάξης σε λειτουργικά
συστήματα Ubuntu που έχει δημιουργηθεί και υποστηρίζεται από τη δράση
της Τεχνικής Στήριξης. Τα βασικά χαρακτηριστικά της εφαρμογής είναι:

  - η απομακρυσμένη διαχείριση που περιλαμβάνει απομακρυσμένο άνοιγμα &
    κλείσιμο σταθμών, (απο)σύνδεση χρηστών, η προβολή χαρακτηριστικών
    του υλικού των σταθμών, η αυτόματη ανίχνευση υπολογιστών καθώς και
    η δυνατότητα ορισμού συγκεκριμένων ονομάτων στους υπολογιστές, το
    άνοιγμα της κονσόλας του σταθμού του χρήστη στο σταθμό του
    καθηγητή,
  - η προβολή και μετάδοση οθονών που περιλαμβάνει τη γενική επισκόπηση
    των οθονών των μαθητών, τον απομακρυσμένο έλεγχο της οθόνης κάποιου
    συγκεκριμένου μαθητή και την προβολή της οθόνης του καθηγητή στους
    μαθητές,
  - η υποστήριξη πολλών τάξεων ώστε να μπορούν για παράδειγμα δύο ή
    περισσότεροι καθηγητές να κάνουν ταυτόχρονα διδασκαλία σε
    διαφορετικούς σταθμούς ενός εργαστηρίου ή του σχολείου,
    (χρήσιμο για ένα σχολείο με δύο εργαστήρια και έναν
    εξυπηρετητή),
  - ο περιορισμός των μαθητών που περιλαμβάνει κλείδωμα / ξεκλείδωμα των
    οθονών τους, άνοιγμα κλείσιμο ήχου,
  - η απομακρυσμένη εκτέλεση εντολών σε όλους ή επιλεγμένους
    υπολογιστές,
  - ο διαμοιρασμός της επιφάνειας εργασίας του καθηγητή εκτός του
    εργαστηρίου για λόγους τεχνικής υποστήριξης ή απομακρυσμένης
    διδασκαλίας.

!!! info "Πληροφορία"
    Η εφαρμογή δεν απαιτεί δικαιώματα διαχείρισης (root) για την εκτέλεσή της, αρκεί οι λογαριασμοί των εκπαιδευτικών να ανήκουν στην ομάδα ***teachers***. Επιπλέον περισσότεροι του ενός εκπαιδευτικοί μπορεί ταυτόχρονα να τρέχουν την εφαρμογή και να διαχειρίζονται τις δικές τους τάξεις.

## Ξεκίνημα

Ακολουθούν οδηγίες για την εγκατάσταση και εκτέλεση της εφαρμογής.

  - [Εγκατάσταση της εφαρμογής](Εγκατάσταση.md)
  - [Εκκίνηση της εφαρμογής](Εκκίνηση_εφαρμογής.md)

## Εγχειρίδιο

Στην συνέχεια, ακολουθεί το εγχειρίδιο της εφαρμογής.

  - [Είσοδος χρηστών](Είσοδος_χρηστών.md)
  - [Διαχείριση υπολογιστών](Διαχείριση_υπολογιστών.md)
  - [Διαδραστική εκπαίδευση](Διαδραστική_εκπαίδευση.md)
  - [Δημιουργία τάξης](Δημιουργία_τάξης.md)
  - [Χρησιμοποιώντας το μενού Ετικέτες](Ετικέτες.md)
  - [Χρησιμοποιώντας το μενού Βοήθεια](Βοήθεια.md)
