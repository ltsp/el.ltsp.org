# Κενός δίσκος

[![](disk-empty-install-type.png)](disk-empty-install-type.png)
Στην περίπτωση που δεν υπάρχει κάποιο λειτουργικό σύστημα εγκατεστημένο στον
υπολογιστή σας, ο διάλογος που θα σας εμφανιστεί σε αυτό το βήμα θα είναι
παρόμοιος με αυτόν που φαίνεται στην εικόνα δεξιά.

Ο διάλογος προτείνει τις εξής 2 περιπτώσεις:

- [Εγκατάσταση του Ubuntu σε ολόκληρο τον
  δίσκο](#εγκατάσταση-του-ubuntu-σε-ολόκληρο-τον-δίσκο).
- [Χειροκίνητη δημιουργία κατατμήσεων](#χειροκίνητη-δημιουργία-κατατμήσεων).

## Εγκατάσταση του Ubuntu σε ολόκληρο τον δίσκο

Εάν θέλετε να εγκαταστήσετε το Ubuntu σε ολόκληρο τον δίσκο:

1. [![](disk-empty-choice.png)](disk-empty-choice.png)Επιλέξτε την πρώτη
   επιλογή και έπειτα ***Συνέχεια***. Με αυτή την επιλογή θα δημιουργηθεί μια
   κατάτμηση με μέγεθος ίσο με το μέγεθος του δίσκου στην οποία θα εγκατασταθεί
   το Ubuntu.
2. [![](disk-empty-choose-size.png)](disk-empty-choose-size.png)Στον επόμενο
   διάλογο αρκεί να επιλέξετε ***Εγκατάσταση τώρα*** για να ξεκινήσει η
   εγκατάσταση.

## Χειροκίνητη δημιουργία κατατμήσεων

Τέλος, **εφόσον έχετε γνώσεις Linux** και επιθυμείτε κάτι άλλο, όπως για
παράδειγμα να ορίσετε μεγαλύτερο μέγεθος swap ή να δημιουργήσετε διαφορετικές
κατατμήσεις για τους καταλόγους του Ubuntu:

-  Επιλέξτε την δεύτερη επιλογή ***Κάτι άλλο*** για να πραγματοποιήσετε
   χειροκίνητη δημιουργία των κατατμήσεων όπως επιθυμείτε.
