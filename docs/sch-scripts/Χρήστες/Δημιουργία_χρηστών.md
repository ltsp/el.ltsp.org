Βασικό κομμάτι της εφαρμογής αποτελεί η αυτοματοποίηση στη δημιουργία
των λογαριασμών των χρηστών. Υπάρχουν τρία βασικά μοντέλα δημιουργίας
λογαριασμών χρηστών τα οποία περιγράφονται στις παρακάτω παραγράφους.

## Ένας λογαριασμός ανά υπολογιστή

![Sch-scripts_Ένας_λογαριασμός_ανά_υπολογιστή.png‎](Sch-scripts_Ένας_λογαριασμός_ανά_υπολογιστή.png‎
"Sch-scripts_Ένας_λογαριασμός_ανά_υπολογιστή.png‎") Μια μέθοδος είναι να
έχουμε έναν λογαριασμό χρήστη ανά υπολογιστή, για παράδειγμα να κάνουμε
μαζική δημιουργία των χρηστών pc01, pc02, ..., pc12 από το μενού  της
εφαρμογής sch-scripts όπως φαίνεται στην εικόνα δεξιά. Συνηθίζεται
επίσης να ενεργοποιείται η [δυνατότητα αυτόματης
σύνδεσης](LTSP/Προχωρημένα/Αυτόματη_σύνδεση)
ώστε να μην χρειάζεται οι μαθητές να απομνημονεύσουν το κοινό
username/password. Επίσης συνήθως δημιουργούνται χειρωνακτικά υποφάκελοι
στην επιφάνεια εργασίας ή στα Έγγραφα για κάθε τμήμα, και βασιζόμαστε
στην καλή θέληση των μαθητών να μην διαγράφουν αρχεία άλλων ή να μην
πειράζουν την ταπετσαρία ή τα μενού κτλ.

## Ένας λογαριασμός ανά υπολογιστή και ανά τμήμα

![Sch-scripts_Ένας_λογαριασμός_ανά_υπολογιστή_και_ανά_τμήμα.png](Sch-scripts_Ένας_λογαριασμός_ανά_υπολογιστή_και_ανά_τμήμα.png
"Sch-scripts_Ένας_λογαριασμός_ανά_υπολογιστή_και_ανά_τμήμα.png")
Δημιουργώντας ξεχωριστό λογαριασμό ανά υπολογιστή και ανά τμήμα
(π.χ. a1-01, όπου το 01 αντιστοιχεί στο pc01) διασφαλίζετε ότι η κάθε
ομάδα μαθητών που εργάζεται σε έναν υπολογιστή θα έχει ξεχωριστά
Έγγραφα και ρυθμίσεις από τις άλλες ομάδες μαθητών άλλων τμημάτων
που κάθονται στον ίδιο υπολογιστή. Έτσι, μπορεί κάθε ομάδα μαθητών να
προσαρμόσει την Επιφάνεια εργασίας όπως αυτή επιθυμεί χωρίς να
διατρέχει τον κίνδυνο απώλειας, ενώ παράλληλα διασφαλίζεται και
η προστασία των δεδομένων καθώς μια ομάδα δεν έχει πρόσβαση σε αρχεία
άλλων ομάδων.

Για να δημιουργήσετε μαθητικούς λογαριασμούς με αυτό το μοντέλο,
μπορείτε να χρησιμοποιήσετε την επιλογή  (δεξιά εικόνα) της
εφαρμογής sch-scripts. Μέσω της λειτουργίας αυτής μπορείτε να
δημιουργήσετε πολλούς λογαριασμούς χρηστών χρησιμοποιώντας ένα
πρότυπο το οποίο βέβαια μπορείτε να το επεξεργαστείτε όπως εσείς
επιθυμείτε.

Πιο συγκεκριμένα από την ετικέτα  με την επιλογή  μπορείτε να ορίσετε τα
ονόματα των τμημάτων για τα οποία θέλετε να φτιάξετε λογαριασμούς, ενώ
με την επιλογή  τον αριθμό των υπολογιστών που έχει το εργαστήριο.

Στην επιλογές που υπάρχουν κάτω από την ετικέτα , όπως έχουμε
προαναφέρει μπορείτε να καθορίσετε τα ονόματα χρηστών, τους
κωδικούς πρόσβασης καθώς και τα πραγματικά ονόματα των χρηστών που
πρόκειται να παραχθούν. Η μορφή και το πλήθος των λογαριασμών
παρουσιάζονται στη λίστα που είναι κάτω από την ετικέτα .

Στο παράδειγμά μας, ο διάλογος θα φτιάξει για κάθε τμήμα (a1, a2, b1,
b2, c1, c2) 12 λογαριασμούς. Στα πεδία ,  και  το "i" συμβολίζει τον
αριθμό των λογαριασμών ενώ το "c" συμβολίζει τα τμήματα. Δηλαδή στο
παράδειγμά μας έχουμε επιλέξει 12 λογαριασμούς ανά τμήμα οπότε το "i"
θα παίρνει τιμές από το 01 έως το 12. Επίσης έχουμε πληκτρολογήσει την
δημιουργία 6 τμημάτων οπότε το "c" θα πάρει τις τιμές "a1", "a2", "b1",
"b2", "c1" και "c2".

Π.χ για το τμήμα a1 έχουμε θα φτιαχτούν οι παρακάτω λογαριασμοί:

| Αποτελέσματα |
| ------------ |
| Όνομα χρήστη |
| a1-01        |
| a1-02        |
| a1-03        |
| a1-04        |
| ...          |
| a1-10        |
| a1-11        |
| a1-12        |

## Ξεχωριστός λογαριασμός ανά μαθητή

Σ' αυτήν την περίπτωση κάθε μαθητής έχει δικό του λογαριασμό της μορφής
`epwvumo_ovoma`, και τον διατηρεί για όλες τις τάξεις εφόσον μπαίνει στο
ίδιο εργαστήριο. Εάν ο κάθε μαθητής συμμετέχει σε πολλά τμήματα (γενικής
παιδείας, ξένων γλωσσών, κατεύθυνσης, projects...) τότε ίσως είναι η πιο
ταιριαστή λύση. Για να δημιουργήσετε μαθητικούς λογαριασμούς με αυτό το
μοντέλο, μπορείτε να χρησιμοποιήσετε τρεις διαφορετικές λειτουργίες της
εφαρμογής sch-scripts οι οποίες περιγράφονται στις επόμενες παραγράφους.

### Δημιουργία νέου χρήστη

![new-user.png](new-user.png "new-user.png") Τη συγκεκριμένη επιλογή
μπορείτε να την ενεργοποιήσετε από το μενού  των sch-scripts. Στα
δεξιά της οθόνης παρουσιάζουμε ενδεικτικά ένα παράδειγμα του
διαλόγου. Σε αυτόν μπορείτε να καθορίσετε τα στοιχεία του χρήστη
όπως: Όνομα χρήστη, Κωδικό πρόσβασης, UID, Αρχικό κατάλογο, κτλ.

Έστω ότι θέλετε να κάνατε αναβάθμιση του λειτουργικού συστήματος Ubuntu
από την έκδοση 10.04 στην 12.04 διατηρώντας τον αρχικό κατάλογο
(`/home/teacher`) του χρήστη `teacher`. Ο χρήστης `teacher` στην έκδοση
10.04 υπήρχε με UID = 1234 και GID = 5678. Η δημιουργία ενός χρήστη
`teacher` στην καινούρια έκδοση με τα προεπιλεγμένα UID και GID θα
εμφάνιζε πρόβλημα στο πεδίο , όπως αυτό φαίνεται και στην εικόνα
δεξιά σας. Ο σχεδιασμός της εφαρμογής των sch-scripts έχει γίνει με
τέτοιο τρόπο ώστε να προβλέπει τέτοιου είδους προβλήματα και να
ειδοποιεί το χρήστη με κατάλληλο μήνυμα (tooltip). Ένα επιπλέον
χαρακτηριστικό της εφαρμογής με σκοπό την αποτελεσματικότερη και
ασφαλή λειτουργία της εφαρμογής είναι η απενεργοποίηση της επιλογής
 σε τέτοιου είδους καταστάσεις. Με τη αλλαγή του πεδίου  από την καρτέλα
 καθώς και του πεδίου  από την καρτέλα  με τι τιμές 1234 και 5678
αντίστοιχα, ο καινούριος χρήστης θα μπορεί να δημιουργηθεί
κανονικά και να συνδεθεί στο σύστημα χωρίς πρόβλημα.

### Εισαγωγή χρηστών από csv αρχείο

![Schscripts_export.png](Schscripts_export.png "Schscripts_export.png")
![Schscripts-import-dialog-first.png](Schscripts-import-dialog-first.png
"Schscripts-import-dialog-first.png")
![Schscripts-import-dialog-second.png](Schscripts-import-dialog-second.png
"Schscripts-import-dialog-second.png") Τέτοιου είδους αρχεία μπορείτε να
δημιουργήσετε είτε χρησιμοποιώντας το λογισμικό διαχείρισης μαθητικού
δυναμικού του σχολείου (Νέστωρας κτλ), είτε, εάν ανοίγετε email στο
ΠΣΔ για κάθε μαθητή, αντιγράφοντας τη λίστα μαθητών από τη σχετική
σελίδα του ΠΣΔ, είτε μέσω της εφαρμογής , πηγαίνοντας στο μενού .

Το LibreOffice μπορεί να βοηθήσει στη διαμόρφωση του αρχείου πριν την
εισαγωγή του στα sch-scripts.

Στην συνέχεια, μέσω της επιλογής  μπορείτε να εισάγετε το αρχείο. Ο
διάλογος που εμφανίζεται κατά την εισαγωγή του αρχείου φαίνεται στα
δεξιά σας. Σε αυτόν το διάλογο μπορείτε να επεξεργαστείτε τα στοιχεία
των λογαριασμών, να διαγράψετε λογαριασμούς που δεν επιθυμείτε να
εισαχθούν στο σύστημα και τέλος με την επιλογή  να επιλύσετε τυχόν
συγκρούσεις που μπορούν να υπάρξουν ανάμεσα στα στοιχεία των
υπαρχόντων λογαριασμών και στα στοιχεία των λογαριασμών που
εμφανίζονται στο διάλογο.

Στην εικόνα δεξιά σας φαίνεται η πρώτη οθόνη του διάλογου αυτού. Επειδή,
μερικοί χρήστες που περιέχονται στο αρχείο υπάρχουν ήδη στο σύστημα, με
ακριβώς τα ίδια στοιχεία, η εφαρμογή προτείνει την διαγραφή τους από
την λίστα με σκοπό να μην πραγματοποιηθεί η εισαγωγή τους.

Στην περίπτωσή που πατήσετε , τότε ο διάλογος θα έχει την μορφή που
φαίνεται στην εικόνα δεξιά σας. Οι χρήστες της λίστας, όπου έχουν
στο πρώτο κελί το εικονίδιο
![Schscripts-import-dialog-conflict.png](Schscripts-import-dialog-conflict.png
"Schscripts-import-dialog-conflict.png"), εμφανίζουν κάποια σύγκρουση με
τα στοιχεία των υπαρχόντων λογαριασμών στο σύστημα. Τα πεδία με κόκκινο
χρώμα είναι εκείνα τα πεδία που παρουσιάζουν τις συγκρούσεις.
Πηγαίνοντας με τον δείκτη του ποντικιού σας πάνω σε αυτά τα
πεδία εμφανίζεται ένα μήνυμα το όποιο σας αναφέρει το πρόβλημα.
Κάνοντας κλικ στην επιλογή  η εφαρμογή θα προσπαθήσει να δώσει
λύση στις συγκρούσεις αυτές.

### Εισαγωγή χρηστών από το passwd αρχείο

![Schscritpts-import-passwd.png](Schscritpts-import-passwd.png
"Schscritpts-import-passwd.png") Εναλλακτικός τρόπος εισαγωγής χρηστών
δίνεται από την επιλογή  που βρίσκεται στο μενού  της εφαρμογής
sch-scripts. Το αρχείο εισόδου αυτής της επιλογής είναι το αρχείο
passwd. Η συγκεκριμένη λειτουργία βοηθάει τη μεταφορά των λογαριασμών
στην περίπτωση αλλαγής του λειτουργικού συστήματος π.χ από Ubuntu
10.04 σε Ubuntu 12.04. Το μόνο που απαιτείται είναι η δημιουργία
αντιγράφων ασφαλείας των αρχείων passwd, shadow, group, τα οποία
βρίσκονται στο κατάλογο /etc, από το παλιό λειτουργικό σύστημα.

Μετά την εισαγωγή του αρχείου passwd, ο διάλογος που εμφανίζεται είναι
παρόμοιος με αυτόν της επιλογή

### Αιτήσεις εγγραφών νέων χρηστών

![signup-server.png](signup-server.png "signup-server.png") Τα
sch-scripts περιλαμβάνουν μια υπηρεσία ανάλογη με τη διαδικασία εγγραφής
π.χ. σε ένα φόρουμ, όπου ο ίδιος ο μαθητής καταχωρεί τα στοιχεία του σε
μία φόρμα, και ο υπεύθυνος ΣΕΠΕΗΥ στη συνέχεια εγκρίνει τη δημιουργία
του λογαριασμού.

Για να ενεργοποιήσετε αυτή την υπηρεσία, πηγαίνετε στο μενού  των
sch-scripts. Θα ανοίξει η φόρμα που φαίνεται στα δεξιά της οθόνης.

![signup-review.png](signup-review.png "signup-review.png") Επιλέξτε
τους ρόλους και τις ομάδες χρηστών για τις οποίες επιτρέπονται οι
εγγραφές στην παρούσα φάση, για παράδειγμα, στις 1-10 Σεπτεμβρίου
μπορείτε να επιτρέψετε μόνο εγγραφές καθηγητών και προσωπικού, ενώ
μετά τις 10 Σεπτεμβρίου μόνο μαθητών. Πατώντας το κουμπί , θα
εμφανιστεί η φόρμα παραλαβής των αιτημάτων των χρηστών, όπως
φαίνεται δεξιά.

![signup-form.png](signup-form.png "signup-form.png") Στη συνέχεια,
ανοίξτε τον Επόπτη, επιλέξτε τους σταθμούς εργασίας στους οποίους
θέλετε να εμφανίσετε τον διάλογο εγγραφών, πατήστε το κουμπί Εκτέλεση
της γραμμής εργαλείων, και δώστε την εντολή: sudo
/usr/share/sch-scripts/signup

Πείτε στους χρήστες να συμπληρώσουν τα στοιχεία τους, όπως φαίνεται στην
εικόνα στα δεξιά της οθόνης. Τέλος, επεξεργαστείτε ή επικυρώστε τη
δημιουργία λογαριασμών τους από τη φόρμα παραλαβής αιτημάτων που
έχετε ανοιχτή στον εξυπηρετητή.