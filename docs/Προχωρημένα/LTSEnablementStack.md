__TOC__

Για μεγαλύτερη ευστάθεια, τα πακέτα του Ubuntu λαμβάνουν ενημερώσεις
ασφαλείας και σφαλμάτων, αλλά όχι νέες εκδόσεις με νέα
χαρακτηριστικά. Όμως γίνονται εξαιρέσεις σε κάποια
συγκεκριμένα πακέτα, όπως είναι ο πυρήνας (kernel) και το
υποσύστημα γραφικών xorg. Εκεί το Ubuntu προσφέρει δύο σειρές
πακέτων (stacks), την generic (κανονική) και την νεότερη hwe
([hardware
enablement](https://wiki.ubuntu.com/Kernel/LTSEnablementStack)).

Όσοι κάνουν εγκατάσταση με την έκδοση 20.04 ή 20.04.1, λαμβάνουν
αυτόματα τη σειρά generic, ενώ όσοι κάνουν εγκατάσταση με την
έκδοση 20.04.2 ως 20.04.5, λαμβάνουν αυτόματα τη σειρά hwe. Οι
20.04.x εκδόσεις του Ubuntu βγαίνουν κάθε περίπου έξι μήνες, δείτε το
ακριβές χρονοδιάγραμμα
[εδώ](https://wiki.ubuntu.com/FocalFossa/ReleaseSchedule).

Με οποιαδήποτε έκδοση κι αν κάνετε αρχικά την εγκατάσταση, στο τέλος θα
καταλήξετε στην 20.04.5, και η μόνη διαφορά θα είναι στο αν θα έχετε το
generic ή το hwe stack, το οποίο μπορείτε έτσι κι αλλιώς να το αλλάξετε
στην πορεία με τις παρακάτω οδηγίες.

## Προβολή έκδοσης

Για να δείτε την έκδοση του πυρήνα που εκτελείτε μπορείτε να δώσετε
\`uname -a\`, ενώ για αναλυτική λίστα όλων των εμπλεκόμενων πακέτων,
μπορείτε να δώσετε:

Εάν βλέπετε να περιέχουν το επίθεμα -hwe, τότε είστε στη νεότερη σειρά.
Το Ubuntu διατηρεί κάθε φορά τον τρέχοντα (π.χ. 5.4.0-34) και τον
προηγούμενο (π.χ. 5.4.0-33) πυρήνα μήπως ο τελευταίος δεν είναι
εκκινήσιμος λόγω σφαλμάτων. Εάν τυχόν έχετε πολλές εκδόσεις του ίδιου
(π.χ. 5.4) πυρήνα, μπορείτε να τους αφαιρέσετε ακολουθώντας τις οδηγίες
της σελίδας [Συντήρηση
ΣΕΠΕΗΥ](../sch-scripts/Συντήρηση_ΣΕΠΕΗΥ.md).

## generic

Η generic σειρά έχει το πλεονέκτημα της μεγαλύτερης σταθερότητας. Εάν το
υλικό του εργαστηρίου παίζει με αυτήν, δεν την αλλάζουμε. Για να
μεταβείτε από την hwe στην generic, δώστε:

Εάν έχετε LTSP, κάντε και δημοσίευση εικονικού δίσκου.

## hwe

Κάποιοι πολύ νέοι υπολογιστές πιθανώς να έχουν προβλήματα με τον generic
kernel· μαύρη οθόνη, χαμηλές αναλύσεις οθόνης, αδυναμία εκκίνησης από το
δίκτυο... Αυτό μπορεί να συμβαίνει επειδή δεν έχουν τους απαραίτητους
νέους drivers για την κάρτα γραφικών, δικτύου κλπ. Με τη σειρά hwe
στέλνονται νέοι πυρήνες κάθε εξάμηνο που περιέχουν τέτοιους νέους
οδηγούς συσκευών, αλλά σε μερικές περιπτώσεις μπορεί να υπάρξουν και
οπισθοδρομήσεις (regressions), και να σταματήσουν να δουλεύουν συσκευές
που ήδη δουλεύανε. Γι' αυτό τον hwe kernel τον προτιμάμε μόνο εάν
διαπιστώσουμε ότι έχουμε κάποιες πολύ νέες συσκευές που δεν
λειτουργούν σωστά.

Για να εγκαταστήσετε τη hwe σειρά του πυρήνα και του xorg δώστε:

Εάν έχετε LTSP, κάντε και δημοσίευση εικονικού δίσκου.
