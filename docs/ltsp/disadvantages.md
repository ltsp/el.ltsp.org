# Μειονεκτήματα

Αν και υπάρχουν κάποια μειονεκτήματα στη λύση του LTSP αυτά ξεπερνιούνται
σχετικά εύκολα με τη συνολική λύση της Τεχνικής Στήριξης. Πιο αναλυτικά:

- Κεντρικό σημείο αποτυχίας (central point of failure): Εάν χαλάσει ο
  εξυπηρετητής, σταματάει να δουλεύει όλο το εργαστήριο. Πιθανά προβλήματα που
  μπορούν να παρουσιαστούν είναι:
  - Καταστροφή δίσκου: Απαιτείται επαναφορά του συστήματος από αντίγραφο
    ασφαλείας είτε επανεγκατάσταση του εξυπηρετητή. Όπως έχουμε ήδη αναφέρει η
    εγκατάσταση του εξυπηρετητή με τη βοήθεια των sch-scripts είναι πολύ
    γρήγορη και αυτοματοποιημένη διαδικασία ενώ αντίστοιχα γρήγορη είναι η
    δημιουργία χρηστών.
  - Καταστροφή μητρικής κάρτας: Απαιτείται αντικατάσταση του υλικού. Μπορεί να
    χρησιμοποιηθεί ένα άλλος υπολογιστής στον οποίο να μεταφερθούν οι σκληροί
    δίσκοι του αρχικού εξυπηρετητή. Το Linux δεν έχει πρόβλημα με τις αλλαγές
    του υλικού, οπότε μπορείτε να βάλετε το δίσκο του εξυπηρετητή σε ένα άλλο
    μηχάνημα ώστε να εκκινήσει αυτό ως εξυπηρετητής.
- Απαιτείται σύνδεση gigabit τουλάχιστον από το server ως το switch (δηλαδή το
  switch θα πρέπει να έχει τουλάχιστον μία θύρα gigabit).
- Απαιτείται κάποιος χρόνος για την εξοικείωση των εκπαιδευτικών και των
  μαθητών.
- Σε ορισμένες περιπτώσεις, το Linux μπορεί να χρειαστεί κάποιους μήνες για να
  υποστηρίξει υπερβολικά νέο εξοπλισμό.
- Μπορεί να μην είναι διαθέσιμες κάποιες από τις εφαρμογές που υπήρχαν στο
  περιβάλλον Microsoft Windows. Στις περισσότερες περιπτώσεις υπάρχουν
  αντίστοιχες εφαρμογές ανοικτού κώδικα για λειτουργικό σύστημα Linux.
  Παρ' όλα αυτά, προτείνεται κάθε σταθμός εργασίας να έχει τοπική εγκατάσταση
  Windows (single boot) και ταυτόχρονα να υποστηρίζει εκκίνηση από το δίκτυο,
  για να καλύπτονται όλες οι περιπτώσεις.
