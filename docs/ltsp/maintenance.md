# Συντήρηση

Από το μενού ***Εξυπηρετητής*** → ***Συντήρηση***, μπορείτε να συντηρείτε
εύκολα το περιβάλλον του ΣΕΠΕΗΥ κυρίως για εξοικονόμηση χώρου στο δίσκο. Για
παράδειγμα μπορείτε να πραγματοποιήσετε στον εξυπηρετητή ενέργειες συντήρησης
όπως:

  - αφαίρεση παλιών πυρήνων,
  - καθαρισμός μνήμης πακέτων,
  - και διαγραφή ορφανών πακέτων.

## Αφαίρεση παλιών πυρήνων

[![](purge-kernels.png)](purge-kernels.png)Με αυτήν την επιλογή εμφανίζεται
ένας διάλογος όπως αυτός φαίνεται στην εικόνα δεξιά. Στον διάλογο
παρουσιάζονται όλοι οι πυρήνες του λειτουργικού συστήματος Ubuntu που είναι
εγκατεστημένοι εκτός από τις τελευταίες εκδόσεις της κάθε οικογένειας πυρήνων
καθώς και εκείνου του πυρήνα ο οποίος χρησιμοποιείται από το λειτουργικό
σύστημα. Στο κάτω μέρος του διαλόγου εμφανίζεται ο συνολικός χώρος που
πρόκειται να εξοικονομηθεί με την αφαίρεση των επιλεγμένων πυρήνων. Τέλος,
δίνεται η δυνατότητα επιλογής από τον χρήστη να επιλέξει όποιον επιθυμεί για
αφαίρεση.

## Καθαρισμός μνήμης πακέτων

[![](clear-cache.png)](clear-cache.png)Με αυτήν την επιλογή εμφανίζεται ένας
διάλογος όπως αυτός φαίνεται στην εικόνα δεξιά. Στον διάλογο παρουσιάζονται όλα
τα αρχεία με κατάληξη .deb τα οποία έχουν μεταμορφωθεί στο υπολογιστή κατά την
διάρκεια της εγκατάστασης μιας εφαρμογής. Στο κάτω μέρος του διάλογου
εμφανίζεται ο συνολικός χώρος που πρόκειται να εξοικονομηθεί με τη διαγραφή των
αρχείων.

## Διαγραφή ορφανών πακέτων

[![](purge-orphans.png)](purge-orphans.png)Με αυτήν την επιλογή εμφανίζεται
ένας διάλογος όπως αυτός φαίνεται στην εικόνα δεξιά. Στον διάλογο
παρουσιάζονται πακέτα τα οποία χαρακτηρίζονται ως ορφανά, καθώς εγκαταστάθηκαν
ως εξαρτήσεις για την ορθή λειτουργία άλλων προγραμμάτων τα οποία στην πορεία
διαγράφτηκαν. Στο κάτω μέρος του διάλογου εμφανίζεται ο συνολικός χώρος που
πρόκειται να εξοικονομηθεί με την απεγκατάσταση των πακέτων.
