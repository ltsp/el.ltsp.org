# Πλεονεκτήματα

Τα πλεονεκτήματα της τεχνολογίας LTSP είναι:

- Ευκολία διαχείρισης. Συντηρείται μόνο ο εξυπηρετητής, τα προγράμματα
  εγκαθίστανται μόνο μία φορά, οι ρυθμίσεις των σταθμών εργασίας γίνονται μόνο
  από ένα αρχείο (ltsp.conf) κλπ.
- Κεντρική διαχείριση λογαριασμών χρηστών και των προσωπικών τους φακέλων.
- Αντικατάσταση και προσθήκη νέων σταθμών εργασίας μπορεί να γίνεται άμεσα,
  αφού δεν απαιτείται εγκατάσταση προγραμμάτων στο σκληρό τους δίσκο.
- Αξιοποίηση πεπαλαιωμένου εξοπλισμού και αύξηση του χρόνου ζωής του
  εξοπλισμού.
- Μείωση του κόστους των αδειών χρήσης λογισμικού, αφού όλες οι εφαρμογές των
  διανομών Linux είναι ΕΛ/ΛΑΚ.
- Μείωση του κόστους ανανέωσης ΣΕΠΕΗΥ, αφού στο Linux δουλεύουν καλά και
  παλιότεροι σταθμοί εργασίας, ενώ δεν χρειάζονται τοπικούς σκληρούς δίσκους.
- Ομοιογενές περιβάλλον (ίδιο λειτουργικό σύστημα και εφαρμογές) σε εργαστήρια
  είτε με παλιούς είτε με καινούργιους clients.

## Πλεονεκτήματα της ολοκληρωμένης λύσης

Τα πλεονεκτήματα της ολοκληρωμένης λύσης Ubuntu/LTSP/Epoptes/sch-scripts που
προτείνει η Τεχνική Στήριξη είναι:

- Αυτοματοποίηση εγκατάστασης εξυπηρετητή και επιλογή βέλτιστων ρυθμίσεων για
  το ΣΕΠΕΗΥ μέσω της εφαρμογής [Διαχείριση
  ΣΕΠΕΗΥ](../glossary/index.md#sch-scripts).
- Εργαλεία διαχείρισης χρηστών, ομάδων μαθητών, κοινόχρηστων φακέλων.
- Εποπτεία των σταθμών εργασίας του εργαστηρίου μέσω της εφαρμογής
  [Επόπτης](../glossary/index.md#epoptes).
- Χρήση πιστοποιημένου εκπαιδευτικού λογισμικού για όλες τις βαθμίδες
  εκπαίδευσης με αυτοματοποιημένη εγκατάστασή του, μέσω του [Αποθετηρίου
  Πιστοποιημένου Εκπαιδευτικού Λογισμικού](../ubuntu/repositories.md).
- Παροχή υποστήριξης μέσω ενημερώσεων λογισμικού (Αποθετήριο Ανοικτού
  Λογισμικού), wiki, φόρουμ, IRC, απομακρυσμένης βοήθειας κλπ.
- Αρχιτεκτονική συμβατή με αυτήν των ΣΕΠΕΗΥ· η συγκεκριμένη λύση μπορεί να
  συνυπάρξει ταυτόχρονα στο ΣΕΠΕΗΥ με λύσεις MS-Windows Server & Workstations
  όπου κάποιοι σταθμοί εργασίας θα είναι Linux LTSP clients ενώ κάποιοι άλλοι
  θα φορτώνουν MS-Windows περιβάλλον.
