# win32-loader

Στην περίπτωση που κάποιος LTSP client έχει εγκατεστημένα Windows, μπορούμε να
προσθέσουμε μια επιλογή ***Εκκίνηση από το δίκτυο*** στο αρχικό μενού εκκίνησης
(Windows Boot Manager), ώστε να επιλέγουμε εύκολα εάν θα γίνεται τοπική ή
δικτυακή εκκίνηση. Αυτό γίνεται με την εγκατάσταση της εφαρμογής
[win32-loader](https://en.wikipedia.org/wiki/Win32-loader), η οποία
αναπτύσσεται από το Debian για την εύκολη εγκατάστασή του σε υπολογιστές με
Windows.

## Εγκατάσταση

- [![](win32-loader-language.png)](win32-loader-language.png)Κάντε [λήψη του
  win32-loader.exe](http://ftp.debian.org/debian/tools/win32-loader/stable/win32-loader.exe)
  και εκτελέστε το μέσα από τα Windows για να ξεκινήσει η εγκατάσταση.
- Στον διάλογο ***Επιλογής γλώσσας***, επιλέξτε ***Greek*** μόνο αν έχετε
  Ελληνικά Windows, αλλιώς αφήστε ***English***.
- [![](win32-loader-pxe-mode.png)](win32-loader-pxe-mode.png)Στον διάλογο
  ***Επιλογή τύπου εγκατάστασης***, διαλέξτε ***Κατάσταση PXE: Εγκαταστήστε
  τον φορτωτή του PXE ώστε να φορτωθεί ο πυρήνας απομακρυσμένα***.{.clear}
- Στον διάλογο ολοκλήρωσης της εγκατάστασης, πατήστε ***Κλείσιμο***.
- [![](win32-loader-reboot.png)](win32-loader-reboot.png)Αγνοήστε τον διάλογο
  που αναφέρει ότι θα πρέπει να επανεκκινήσετε τον υπολογιστή για να συνεχίσετε
  την εγκατάσταση. Το win32-loader χρησιμοποιείται και για απομακρυσμένες
  εγκαταστάσεις Debian, αλλά εμείς χρησιμοποιούμε μόνο την δυνατότητα εκκίνησης
  από το δίκτυο, οπότε δεν μας ενδιαφέρει. Πατήστε ***ΟΚ**.{.clear}
- Στο διάλογο ***Επανεκκίνησης***, επιλέξτε ***Όχι***.
- [![](win32-loader-boot-ini.png)](win32-loader-boot-ini.png)Κάντε δεξί κλικ
  στο εικονίδιο ***Ο Υπολογιστής μου*** και επιλέξτε διαδοχικά ***Ιδιότητες***
  ▸ ***Για προχωρημένους*** ▸ ***Ρυθμίσεις (Εκκίνηση και αποκατάσταση)***. Θα
  εμφανιστούν οι διάλογοι που φαίνονται δεξιά, από όπου μπορείτε να
  προσαρμόσετε την προεπιλεγμένη καταχώρηση και το χρόνο επιλογής της. Εάν
  χρειαστείτε περισσότερες πληροφορίες, ανατρέξτε στο [σχετικό άρθρο βοήθειας
  της Microsoft](http://support.microsoft.com/kb/289022).{.clear}
- [![](win32-loader-boot-menu.png)](win32-loader-boot-menu.png)Κατά την
  επόμενη **επανεκκίνηση**, ο boot manager των Windows θα εμφανίσει τις
  επιλογές που εμφανίζονται στην εικόνα δεξιά.{.clear}

## Απεγκατάσταση

[![](win32-loader-uninstall.png)](win32-loader-uninstall.png)Εάν για κάποιο
λόγο θελήσετε να αφαιρέσετε τον win32-loader, μπορείτε να τον καταργήσετε από
την προσθαφαίρεση προγραμμάτων, όπως φαίνεται στη διπλανή εικόνα.
